---
description: >-
  Mijn eigen ervaring met betrekking tot dit onderwerp tijdens mijn CMD
  Loopbaan.
---

# Eigen ervaring

Tijdens mijn loopbaan op CMD ben ik veel in aanraking gekomen met het vragen van feedback, beoordelingsmomenten, reflecties schrijven en mijn eigen persoonlijke ontwikkeling. Tijdens mijn stage bij TruQu van september 2018 tot februari 2019, aan het einde van mijn loopbaan, kwam ik pas tot de realistatie hoe waardevol deze onderdelen zijn om mijzelf tot een goede beroepsprofessional te ontwikkelen.

Wat vond ik vooral moeilijk tijdens mijn studieloopbaan met betrekking tot mijn ontwikkeling?

* Ik vond het lastig om tijdens mijn loopbaan feedback te vragen over mijn eigen werk. Ik vond werk van andere vaak een stuk beter, terwijl dat niet altijd zo was. Zelf ben ik altijd erg kritisch geweest
* Ik vond reflecteren tijdens mijn studieloopbaan een vervelend onderdeel. Vaak deed ik dit omdat het moest voor een cijfer. Door mijn stage ben ik hier de waarde van gaan inzien
* Vaak vroeg ik feedback aan mensen die ik kende. Dit zorgde er voor dat ik vaak feedback kreeg van mensen die rekening hielden met mij. Bij feedback is het juist belangrijk dat het zo eerlijk mogelijk is.
* Ik vind het lastig dat mijn ontwikkeling alleen is terug te zien in de vorm van mijn ontwerpen. Als ik deze van jaar 1 en jaar 4 naast elkaar leg, zie je daadwerkelijk een groei. Tijdens mijn stage heb ik opgemerkt dat niet alleen jouw specialiteit belangrijk is om te ontwikkelen. Er zijn genoeg competenties die je moet ontwikkelen tijdens je studieloopbaan die goed aansluiten op de arbeidsmarkt. Dit is dus ook een erg belangrijk onderdeel

Wat heeft mij gemotiveerd om deze applicatie te ontwikkelen?

* Na het lezen van verschillende literatuur en mijn ervaring met de tool TruQu op mijn stage ben ik gaan inzien hoe waardevol deze tool had kunnen zijn tijdens mijn studieloopbaan. Ik ben in gesprek gegaan met de CEO en de productowner om te vragen naar de mogelijkheden die daar in zijn.
* Veel schoolinstanties, niet alleen het hoger beroepsonderwijs maar ook middelbare scholen en het middelbaar beroepsonderwijs heeft vraag naar onze tool. Dit geeft aan dat er ook daadwerkelijk markt is voor deze tool.

