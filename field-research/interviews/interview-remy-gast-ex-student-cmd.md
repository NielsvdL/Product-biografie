# Interview Remy Gast \(ex student CMD\)



**Interview met Remy Gast, ex-student CMD Amsterdam, afgestudeerd in leerjaar 2015/2016.**

**Onderwerp van gesprek waren de volgende vragen:**

* _Wat was de rol van feedback voor jou binnen CMD?_
* _Ervaarde je dat er een drempel was tijdens het vragen van feedback?_
* _Wat deed je met jouw ontvangen feedback?_
* _Wat was jouw mening over reflecteren tijdens je studie? Wat kon er achteraf gezien anders volgens jou?_
* _Als je nu terugkijkt vanuit het werkveld, wat zou je anders hebben gedaan en kijk je nu anders tegen reflecteren aan?_

\_\_

* Tijdens mijn studie hield ik mij vooral bezig met de projecten en opdrachten. Ik was redelijk op mijzelf. Vaak wist ik wel welke richting ik op wou. Toch wanneer ik wat onzeker was over mijn opdracht of onderzoek vroeg ik aan mijn medestudenten wat zij van mijn project vonden, wat mijn knelpunten waren en waar ik beter in kan worden. Soms face to face, soms via whatsapp. Ik voelde soms wel een drempel om dat te vragen, omdat ik bang was voor kritische feedback.
* Ik merkte aan mijzelf dat ik wanneer ik feedback gevraagd had, ik wel strenger voor mijzelf werd. Ik kon wat zekerder in mijn schoenen staan.
* De feedback die ik ontving nam ik soms mee in mijn iteratie proces. Dat kon ik weer meenemen in de onderbouwing van mijn design. Toch merkte ik dat ik het soms ook wel in mij opnam en merkte ik achteraf dat ik dat toch ergens had willen staan.
* Ik had het wel fijn gevonden om soms ergens terug te zien wat mijn feedback was op dat moment en hoe ik daar stappen op heb ondernomen. Bijvoorbeeld hoe mijn groei is geweest
* Tijdens CMD heb ik regelmatig gereflecteerd en was dit ook uiteraard verplicht. Ik merkte om me heen dat veel studenten waaronder ik hier erg veel weerstand tegen boden en dit eigenlijk onzin vonden.
* Tijdens mijn loopbaan ondervond ik dat het ontzettend belangrijk is om te reflecteren op mijn eigen kunnen.
* Tijdens de studie werd er ook heel luchtig over gedaan en werd het niet gepresenteerd alsof het super belangrijk was vanuit mijn ogen.
* Als ik kijk naar op wat voor manier ik tegen feedback aankeek tijdens mijn studie en nu, merk ik dat het gewoon een hartstikke belangrijk onderdeel is.

