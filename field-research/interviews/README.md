---
description: Interviews met studenten en leraren van CMD Amsterdam
---

# Doelgroep Interviews

## De interviews:

Op 21 februari 2019 ben ik naar een meetup geweest voor Designers bij Saxum in Amsterdam. Daar was een UX Researcher, Sjoerd Walinga, werkzaam bij Concept 7, die zijn verhaal deed over het verkrijgen van inzichten over de doelgroep. In deze presentatie vertelde hij op wat voor manier je het beste interviews kunt afnemen bij je doelgroep. Hij had een aantal essentiele punten die mij geinspireerd hebben bij het houden van mijn doelgroep interviews.

Om mij voor te bereiden op het houden van interviews heb ik de volgende punten ingezet:

* Bereid een aantal kernvragen voor en ga het gesprek aan met de doelgroep
* Werk niet van een afvink vragenlijstje. Haak in op wat de doelgroep zegt en vraag hier op door. Dit zorgt er voor dat je tot betere inzichten komt
* Ideale situatie is om een interview te houden met twee mensen. Een iemand noteert, de ander houdt het interview. Mocht je dit niet hebben, schrijf dan zelf de notities op of neem het gesprek op met je telefoon.

Belangrijke vragen voor mij tijdens deze interviews zijn geweest:

* Wat voor rol speelt feedback tijdens jouw loopbaan
* Op wat voor manier reflecteer je op je werk?
* Wat doe je met gevraagde feedback?
* Hoe ziet jouw persoonlijke groei er uit?

Met deze kernvragen ben ik een gesprek aangegaan met de doelgroep. Om het probleem te belichten van twee kanten heb ik ook een aantal leraren van CMD geinterviewd.





