---
description: >-
  Om meer te weten te komen over de behoeftes van de tool die ik ga maken, heb
  ik afgesproken met een aantal leraren om hun kant van mijn idee aan te horen.
---

# Interviews met leraren CMD

## Leraren

Tijdens de interviews met verschillende leraren en projectleiders ben ik het gesprek met hun aangegaan over hun werkwijze, hoe zij studenten beoordelen en hoe mijn idee hierop zou kunnen aansluiten. Ik heb geprobeerd het gesprek zo open mogelijk te houden, en ben dus niet van een vragenlijstje gaan werken. Dit is erg belangrijk omdat het gesprek dan minder geforceerd voelt en ik hier uiteindelijk meer inzicht uit kan halen. Hier onder zijn alle interviews met de leraren uitgewerkt, inclusief de belangrijkste inzichten die ik hier uit gehaald heb.  
  
**Michel Alders:**  


{% file src="../../.gitbook/assets/whatsapp-audio-2019-06-06-at-17.43.57.mp4" caption="Interview michel" %}

  
Ik heb een interview afgenomen met Michel Alders omdat hij nauw betrokken is bij veel studenten op het gebied van SLC, en de projectleiding doet over derde jaars projecten. Ik heb een interview met Michel gehouden van ongeveer 30 minuten over zijn kijk op studenten en hun professionele ontwikkeling en de inzichten die hij als leraar wilt zien bij een eindbeoordeling.

In mijn geval zou het werken als het aansluit op de manier hoe ik nu werk. We doen nu een project waarbij studenten direct aan de opdrachtgever feedback vragen. Aan het eind van het project is het vaak zo dat ik er dan eigenlijk al klaar mee ben. Ik weet ongeveer wat er speelt bij alle projectgroepjes. Aan het eind wil ik alle feedback al gegeven hebben. We zitten nu in week 3 en ik heb de studenten al een aantal keer gevraagd om hun procesboek in te sturen. Een aantal studenten doen dat dan, en dat ziet er dan ook gaaf uit. Tussendoor lees ik de productbiografie en dan maak ik notities. Vaak schrijf ik de zelfde dingen, omdat hetzelfde vaak terug komt.  
  
_Zou je het dan niet veel handiger vinden dat studenten dit via de toekomstige applicatie naar jou toesturen, waar jij on the go annotaties kan maken en feedback kan geven?_

Ja, dat zou ik wel erg handig vinden. Ik gebruik nu 3 of 4 applicaties tegelijk en daar heb ik zelf wel mijn maniertjes voor, maar dat is niet ideaal. Ook de beoordelingsformulieren zijn te klein en vind ik vervelend. Ik kopieer vaak een beoordelingsformulier zelf en daar zet ik dan de feedback in. Als ik dit in een applicatie wil beoordelen, zou het handig zijn dat de beoordeling daar ook in verwerkt zit.  
  
_Wat ik erg gemerkt heb tijdens mijn loopbaan is dat ik een lijstje aan het afwerken ben met het beoordelen en niet echt met het proces meer bezig ben. Zou dat proces niet veel interessanter zijn dan de beoordelingscriteria zelf?_  
  
AVV's wil ik zelf altijd ook een beetje van af. Ik stimuleer de studenten altijd om zelf op onderzoek uit te gaan. De AVV's zijn misschien niet zo interessant, maar de competenties zijn misschien ook wel relevant.

Het kan interessant zijn om aan de hand van die applicatie inzicht te krijgen in de talenten van een student, alleen zit hier ook wel een negatieve kant aan. Zo krijg je sneller vooroordelen. Bijvoorbeeld als uit de applicatie terug komt dat iemand niet zo goed samenwerkt denk ik "oh, daar komt die slechte samenwerker aan". Iemand die slecht is in samenwerken zou bijvoorbeeld in die applicatie wel weer zijn goede kanten kunnen belichten. 

Ik ben zelf niet echt een competentiedenker. Het beoordelingsformulier is voor mij vaak wel leidend. Daarna vertaal ik het vaak in competenties.

Voor een SLCer is het wel interessant om de ontwikkeling van een student te zien. Hier kun je bijvoorbeeld in terug zien waar nou het lek zit voor de student.

Bij het vragen van feedback is het belangrijk dat je ook de positieve kant belicht. Het kan niet alleen maar een bak met negativiteit worden. 

Zelf zou ik het fijn vinden als ik feedback geef op bijvoorbeeld een project dat het in die applicatie kan. Op deze manier kan ik direct feedback geven en ontvangt het de student het direct.

Mocht je dit gaan ontwikkelen, kijk dan goed naar hoe mensen nu werken. Hoe en hoevaak vragen ze feedback. 

**Jos Kok:**  
  
Ik heb een interview afgenomen met Jos Kok omdat hij nauw betrokken is bij studenten van verschillende jaarlagen, daarnaast is Jos ook verantwoordelijk voor de stage van tweedejaars studenten.  
  
Tijdens het gesprek met Jos kwam ik er achter dat hij deze applicatie erg vind aansluiten bij de stage die CMD studenten moeten doen in jaar 2 en jaar 4. Waar studenten tegenwoordig veel de fout in gaan, is het zoeken van een stage. Vaak zoeken studenten eerst een stage en gaan daarna pas bedenken wat ze daar eigenlijk willen doen. Jos gaf aan dat door het inzetten van deze tool studenten bewuster kunnen worden van wat ze nou echt leuk vinden binnen CMD, en daardoor een betere keuze kunnen maken.

* Belangrijk dat studenten hun eigen talenten leren ontdekken, waardoor zij in de toekomst beter een stage kunnen zoeken. Door zo'n tool in te zetten, kun je ook meer inzicht krijgen in waar je wat minder goed in bent en waar je aan moet werken.

**David de Vries:**  
  
Ik heb een interview afgenomen met David de Vries omdat hij betrokken is bij het lesgeven van studenten van meerdere jaarlagen, SLC coach is en projectleiding over het project Beyond doet. Daarnaast heeft David gewerkt met een soortgelijke feedback tool genaamd Athena, die ingezet is door studenten uit het tweede jaar tijdens project Beyond.  
  
David heeft tijdens Project Beyond in jaar 2 een tool ingezet genaamd Athena. In deze tool hebben studenten de mogelijkheid om elkaar te beoordelen tijdens het project en elkaar feedback te geven binnen het projectgroepje. Wat interessant was om te horen van David is dat studenten deze tool ook echt gingen inzetten en hier actief mee bezig waren. David vertelde mij dat de groepjes die hier echt serieus mee bezig waren, ook echt een beter cijfer hadden ten opzichte van andere. Helaas was de tool niet helemaal goed ontworpen, waardoor het beoordelingssysteem soms niet meer klopte aan de hand van een sterrenrating. Er waren dus nog een hoop dingen aan te verbeteren, maar super interessant voor mij om hier meer over te weten. Ik heb van David inzicht gekregen in wat er beter zou moeten kunnen aan zo'n tool en hoe deze ingezet werd door de studenten.

* Studenten die serieus met Athena bezig gingen, hadden ook daadwerkelijk een beter eindresultaat op hun project.
* Athena is een tool die studenten hebben ingezet. Hier zou ik wat meer onderzoek naar kunnen doen. Ik kan de studenten om hun mening vragen over deze tool en deze wellicht analyseren
* David stuurt mij de manuals op van Athena

**Hein Bijvoet:**  
  
Ik heb een interview afgenomen met Hein Bijvoet na het deelnemen van zijn SLC les. Hein heeft een visie met betrekking tot de ontwikkeling van studenten die erg goed aansluit bij mijn idee.   
  
Volgens Hein zijn wij bij CMD veel te veel bezig met het scorebord studeren. Op die manier leer je aan bepaalde criteria te voldoen, maar niet een volwaardige ontwerper te worden. Door het geven van een afvink lijstje worden ontwerpers heel erg gelimiteerd in het toepassen van hun eigen creativiteit. Wat met het gesprek met Hein erg duidelijk werd is dat hij de persoonlijke ontwikkeling van een student ook erg belangrijk vind, maar ook ziet dat studenten hier moeite mee hebben. Voor mij is het erg interessant om te kijken hoe deze tool het dus makkelijker en inzichtelijker te maken hoe studenten een goede ontwerper worden en wat voor welke beroepsrol nodig is om dit te bereiken. Op die manier krijgen studenten veel meer inzichten in wat ze met de opleiding kunnen, en hier ook betere beslissingen in maken wanneer ze bijvoorbeeld een keuzevak moeten kiezen.

* Een tool die jij in gedachte hebt kan erg relevant zijn voor studenten. Op deze manier leren zij zelf te reflecteren en te onderzoeken waar ze goed in zijn en nog aan kunnen werken
* Zorg er voor dat je applicatie niet verplicht wordt gesteld door scholen. Op deze manier zorg je voor meer weerstand. Zorg er voor dat studenten van de tool af weten en bied deze aan als hulpmiddel.



