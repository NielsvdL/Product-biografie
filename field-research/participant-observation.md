---
description: Observatie van eerstejaars studenten bij de les SLC van Hein Bijvoet
---

# Participant Observation

Op maandag 4 maart 2019 van 12:00 tot 13:40 ben ik bij de SLC les van Hein Bijvoet geweest om deze te observeren. Na het bijwonen van deze les heb ik de resultaten nog nabesproken met Hein en onze visie over professionele ontwikkeling besproken.

De SLC les startte met de conclusie dat weinig studenten überhaupt naar de SLC les waren gekomen. Veel mensen waren in de ochtend wel naar de andere les geweest, maar vonden SLC niet relevant genoeg om naartoe te gaan. Vervolgens heeft Hein het gehad over de opdracht die de studenten moesten voorbereiden voor deze les. De opdracht bevatte de onderliggende gedachten dat studenten bezig gingen met een methode waarbij zij werden geholpen om geen scorebord student te worden, maar juist plezier ervaren met het werk wat je doet en hier minder druk door ervaren. Omdat deze methode redelijk nieuw is, begrepen veel studenten de opdracht niet. Totdat Hein vroeg of ze de slides wel überhaupt hadden doorgenomen. Ook toen bleef het akelig stil. Je merkt dat studenten de opdracht weinig interesseert en hier de meerwaarde ook niet van inzien.

Hein heeft de opdracht gebonden aan een project. Dit helpt naar mijn mening al wat meer om studenten te motiveren om dit toch te gaan uit te voeren. Toch blijft hier de onderliggende gedachten hangen dat studenten het alsnog uit gaan voeren om maar dat extra punt op hun cijfer te krijgen, terwijl je ideaal gezien graag zou willen zien dat studenten hier zelf mee aan de slag gaan. Studenten vonden het lastig om hier naast die studiepunt de meerwaarde van in te zien.

Ik merkte dat veel studenten erg veel weerstand boden op het gebied van studieloopbaan coaching. Ze vonden het lastig om naar de leraar te stappen met hun problemen die zij ervaarde tijdens hun loopbaan. Dit was ook een erg interessant inzicht. De drempel voor studenten is blijkbaar erg hoog om naar hun coach te stappen, omdat zij verwachten dat er toch weinig aan veranderd.

Op de vraag hoe de eerstejaars studenten zich ontwikkeld hadden tot een van de cmd vakgebieden hadden zij nog geen idee. Ze wisten me nog niet zo goed antwoord te geven op deze vraag. Opzich is dit een logische uitkomst. Toen ik eerstejaars student was op CMD had ik ook nog geen idee waar ik nou echt goed in was en wat mijn echte talenten nou waren. Toch is het erg belangrijk voor studenten om hier direct al mee aan de slag te gaan. Ze waren nog niet echt bezig met het in kaart brengen hiervan.

## Belangrijkste inzichten

* Studenten vinden de lessen SLC niet relevant
* Studenten begrijpen niet waarom zij reflecteren op hun werk of gedrag
* Studenten ervaren veel werkdruk, vooral in het eerste jaar
* Studenten vinden de drempel erg hoog om naar hun SLC coach te stappen met hun problemen, omdat zij eerder hebben ervaart dat dit geen nut heeft.
* Studenten zien de meerwaarde van reflecteren op hun eigen ontwikkeling niet zo relevant, tenzij er iets achter zit. Bijvoorbeeld in dit geval een extra punt op je cijfer
* Studenten vinden het moeilijk om zich een beroepsrol aan te meten in het eerste jaar
* Studenten weten soms nog niet eens welke beroepsrollen er horen bij CMD
* Studenten zijn zich niet bewust van de competenties horen bij CMD en hoe deze zouden aansluiten bij de arbeidsmarkt

##  

