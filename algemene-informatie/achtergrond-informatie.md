---
description: Informatie over mijn project en waarom ik hier mee gestart ben.
---

# Opdrachtgever

_**Tijdens mijn afstudeerstage ben ik werkzaam geweest bij TruQu als UX/UI designer. Ik heb hier een half jaar stagegelopen en kennisgemaakt met het product wat TruQu verkoopt.**_

## Wat is TruQu?

TruQu is een performance management tool voor professionals die werken binnen een bedrijfsomgeving. Bedrijven die deze tool aanschaffen voor hun bedrijf willen een vernieuwde cultuur op het gebied van beoordelen en ontwikkelen. De tool bied een aantal functionaliteiten waar professionals mee aan de slag kunnen om feedback te vragen, reflectieverslagen in te vullen, doelen te stellen en elkaar complimenten te geven. 

## Wat is jouw opdracht?

Op dit moment bieden wij de tool aan voor de bedrijfsmarkt. TruQu merkt een opkomende interesse vanuit verschillende school instanties die gebruik willen maken van deze tool. In overleg met zowel de CEO als de Product Owner ben ik tot de opdracht gekomen om onderzoek te doen naar hoe deze tool aan zou kunnen sluiten voor studenten.

## Waarom heb je voor deze opdracht gekozen?

Tijdens mijn gehele studieloopbaan ben ik constant bezig geweest met mijn eigen ontwikkeling. Zeker bij CMD is het ontvangen van feedback en jouw professionele ontwikkeling een erg belangrijk onderdeel. Ik heb zelf gemerkt dat ik dit soms een lastig onderdeel vond. Een tool die mij zou helpen bij het vragen van feedback en het inzichtelijk maken van mijn eigen ontwikkeling had ik erg goed kunnen gebruiken tijdens mijn loopbaan. Ik heb TruQu ingezet tijdens mijn stage voor het vragen van feedback aan mijn collega's over bijvoorbeeld presentaties van mijn designs of over mijn samenwerking en merkte dat ik door het gebruiken van zo'n tool ik veel meer inzicht kreeg in wat ik goed deed en waar mijn verbeterpunten lagen.

Ik ben daarom ook van mening dat dit heel waardevol kan zijn als studenten ook gebruik kunnen maken van zo'n tool. Ik ben dan ook erg gemotiveerd om hier de komende 20 weken onderzoek naar te doen hoe deze tool ingezet kan worden om studenten te helpen tijdens hun loopbaan.

